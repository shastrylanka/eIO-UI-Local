<html>
<head>
<meta http-equiv=Content-Type content="text/html; charset=UTF-8">
</head>
<body>
<p>
    CONDIZIONI GENERALI PER I SERVIZI PUBBLICITARI DI YAHOO! ITALIA
</p>
<br/>
<p>
    <strong>1. INTRODUZIONE E DEFINIZIONI.&#160;</strong>
    <br/>
    Yahoo! Italia S.r.l., societ&#224; con sede legale in Via Spadolini 7, 20141 Milano (MI), P.IVA 13122290151, soggetta a direzione e coordinamento da parte
    di Yahoo! Sarl (di seguito, "Yahoo!") mette a disposizione dei propri Inserzionisti determinati servizi pubblicitari ("Programmi") per la promozione dei
    loro prodotti e/o servizi attraverso la Rete di Distribuzione. Il rapporto tra Yahoo! e gli Inserzionisti &#232; disciplinato dalle presenti Condizioni
    Generali per l'Inserzionista ("Condizioni Generali"), dagli ulteriori termini e condizioni relativi agli specifici Programmi scelti dall'Inserzionista
    ("Condizioni Particolari dei Programmi"), nonch&#233; dai termini e condizioni relativi a ogni ordine di inserzione processato dall'Inserzionista, con
    modalit&#224; on-line oppure off-line, purch&#233; tale ordine di inserzione faccia specifico riferimento alle presenti Condizioni Generali o alle
    Condizioni Particolari dei Programmi, ove applicabili ("Ordine di Inserzione"). Tutte le Condizioni Particolari dei Programmi e gli Ordini di Inserzione
    applicabili formano parte integrante delle Condizioni Generali e unitamente alle presenti Condizioni Generali sono definite nel prosieguo come il
    "Contratto".
</p>
<p>
    Nel Contratto, (i) per "Societ&#224; Yahoo!" si intende Yahoo! oppure qualsiasi Affilliata di Yahoo!, (ii) "Soggetti Yahoo!" indica le Societ&#224; Yahoo!
    e i loro ausiliari e la Rete di Distribuzione; (iii) per "Siti di Societ&#224; Yahoo!" si intendono tutti i siti che sono di propriet&#224;, vengono
    gestiti oppure ospitati da o per Societ&#224; Yahoo!; (iv) "Rete di Distribuzione" indica il network dei Siti di Societ&#224; Yahoo!, altre propriet&#224;
    di Societ&#224; Yahoo! e i Prodotti di Terzi attraverso i quali Yahoo! diffonde le inserzioni pubblicitarie degli Inserzionisti; (v) "Prodotti di Terzi"
    indica siti Internet di terze parti, propriet&#224;, contenuti, applicazioni (comprese quelle di tecnologia mobile e/o wireless) e/o servizi di posta
    elettronica che permettono la diffusione delle inserzioni pubblicitarie; (vi) per "Inserzionista" si intende il soggetto, persona fisica o giuridica che
    agisca nell'esercizio della propria attivit&#224; imprenditoriale o professionale, o un suo mandatario autorizzato, che stipula il presente Contratto con
    Yahoo! per promuovere la propria attivit&#224;, i propri prodotti e/o servizi; (vii) "Affiliata" indica, con riferimento a una persona giuridica, qualsiasi
    altro soggetto che direttamente o indirettamente controlla, &#232; controllato da, oppure ha la stessa controllante della persona giuridica in questione;
    (viii) per "Utenti Autorizzati" si intende qualsiasi persona o soggetto che agisca per conto o appaia come rappresentante dell'Inserzionista; (ix)
    "Inserzioni Pubblicitarie" indica il tipo di messaggio promo-pubblicitario dell'Inserzionista previsto dai vari Programmi, e (x) per "Programmi" si
    intendono le tipologie di sevizi promo-pubblicitari offerti dalle societ&#224; Yahoo! via via nel tempo. I termini utilizzati ma non definiti nel presente
    articolo avranno i significati che vengono ad essi attribuiti nell'Ordine di Inserzione oppure nelle Condizioni Particolari dei Programmi di volta in volta
    applicabili, salvo che sia diversamente disposto.
</p>
<p>
    La durata del Contratto decorre dalla data in cui, a seguito all'accettazione delle Condizioni Generali e dell'inoltro da parte dell'Inserzionista di un
    Ordine di Inserzione, Yahoo! inizia a fornire all'Inserzionista l'accesso ad uno o pi&#249; Programmi e termina alla data in cui si intender&#224; sciolto
    in conformit&#224; a quanto previsto nel Contratto&#160;<strong>("Durata")</strong>.
</p>
<p>
    <strong>2. PAGAMENTI.&#160;</strong>
    <br/>
    In relazione a ciascun Programma, l'Inserzionista si obbliga a pagare i corrispettivi dovuti, in conformit&#224; alle tariffe e alle condizioni di
    fatturazione del Programma medesimo. Nel caso in cui i corrispettivi vengano calcolati in tutto o in parte in base a determinate misurazioni quantitative
    e/o qualitative, l'Inserzionista riconosce che faranno fede solo ed esclusivamente i conteggi effettuati da Yahoo! mediante l'utilizzo dei propri sistemi
    elettronici di misurazione automatica. Il pagamento potr&#224; venire effettuato con qualsiasi modalit&#224; e forma di pagamento di volta in volta
    accettata da Yahoo!, inclusi, a titolo esemplificativo, pagamenti a mezzo di carta di credito o RID. In caso di pagamenti rateali, il mancato puntuale
    pagamento di una rata comporter&#224; l'automatica ed immediata decadenza dal beneficio del termine e l'Inserzionista sar&#224; tenuto a pagare tutti gli
    importi dovuti a semplice richiesta di Yahoo!. In caso di ritardato o mancato pagamento di un qualsiasi importo nei termini dovuti, fatto salvo ogni altro
    diritto per legge o per Contratto, Yahoo! si riserva il diritto discrezionale di sospendere la propria prestazione, rimuovere le inserzioni pubblicitarie,
    e/o di risolvere il Contratto. In caso di ritardato o mancato pagamento l'Inserzionista &#232; tenuto a corrispondere sulle somme dovute gli interessi di
    mora calcolati sulla base del saggio d'interesse stabilito dall'art. 5 del Decreto Legislativo 9 ottobre 2002, n. 231 (nella misura del saggio d'interesse
    del principale strumento di rifinanziamento della Banca Centrale Europea applicato alla sua pi&#249; recente operazione di rifinanziamento principale
    effettuata il primo giorno di calendario del semestre in questione, maggiorato di 7 punti percentuali). Il pagamento dei costi di attivazione del servizio,
    i crediti promozionali attribuiti e non utilizzati nonch&#233; l'eventuale quota di deposito iniziale per l'iscrizione ai Programmi non sono rimborsabili
    all'Inserzionista in caso di scioglimento anticipato del Contratto per fatto a lui imputabile. Eventuali contestazioni da parte dell'Inserzionista in
    merito ad addebiti effettuati sul suo conto dovranno - a pena di decadenza - essere presentati per iscritto entro 60 giorni dalla data dell'avvenuto
    addebito; in caso di mancata contestazione nei termini predetti, i relativi addebiti si intenderanno definitivi e non pi&#249; contestabili. Tutti gli
    importi dovuti dall'Inserzionista sono pagabili in Euro e - salvo diversa previsione - su di essi verr&#224; applicata l'IVA e le eventuali altre imposte
    dovute. Yahoo! potr&#224; variare via via nel tempo le tariffe o l'importo degli addebiti relativi ai Programmi scelti dall'Inserzionista nonch&#233;
    l'importo del deposito eventualmente previsto per ciascun Programma, dandone comunicazione all'Inserzionista (anche via e-mail). In caso di mancata
    accettazione della variazione delle tariffe e dei corrispettivi, l'Inserzionista dovr&#224; comunicarlo immediatamente a Yahoo! per iscritto e dovr&#224;
    altres&#236; sospendere immediatamente l'utilizzo del/dei Programma/i in questione.
</p>
<p>
    <strong>3. ACCESSI.&#160;</strong>
    <br/>
    L'Inserzionista si obbliga a non effettuare, direttamente o tramite terze parti, alcun accesso improprio ai Siti di Societ&#224; Yahoo! al fine di influire
    sulle tariffe e sui corrispettivi applicabili o sulle relative misurazioni; pertanto si obbliga - in proprio e per terzi sotto il suo controllo - a non:
    (i) utilizzare mezzi automatizzati, compresi agent, robot, script o spider, per accedere a, monitorare, o gestire il conto presso Yahoo!, oppure per
    accedere a, monitorare o copiare i Siti di Societ&#224; Yahoo!, fatta eccezione per quei mezzi automatizzati messi espressamente a disposizione da Yahoo! o
    autorizzati per iscritto (ad esempio tool di terzi approvati da Yahoo!); (ii) aggirare eventuali header di esclusione di robot presenti nei Siti di
    Societ&#224; Yahoo! (compreso l'utilizzo di qualsiasi dispositivo, software, o routine per raggiungere tale scopo); (iii) interferire o cercare di
    interferire con il corretto funzionamento dei Siti, dei Programmi di Societ&#224; Yahoo! o dei sistemi di Societ&#224; Yahoo!; (iv) utilizzare i Programmi
    unitamente a software open source in modo da creare eventuali obblighi di utilizzo per quanto riguarda i Programmi. I Programmi, compresi i formatting, i
    Siti di Societ&#224; Yahoo! ad accesso limitato, le password e i codici di accesso collegati all'account dell'Inserzionista non devono essere utilizzati,
    n&#233; essere messi a disposizione di terzi, eccetto gli Utenti Autorizzati in conformit&#224; a quanto previsto dal Contratto. Il diritto di accedere a
    un account Yahoo! &#232; assegnato ad un Inserzionista per un utilizzo esclusivamente personale (anche qualora lo stesso operi attraverso un Utente
    Autorizzato), non &#232; cedibile ed &#232; soggetto ai limiti stabiliti di volta in volta da Yahoo!. L'Inserzionista si obbliga a comunicare
    sollecitamente per iscritto a Yahoo! ogni circostanza che possa comportare l'esistenza di violazioni della sicurezza (o il sospetto di tali violazioni)
    relative ai suoi account, cos&#236; come la divulgazione o l'uso non autorizzato del nome utente o password. L'Inserzionista si impegna inoltre a far si
    che gli Utenti Autorizzati rispettino tutte le disposizioni applicabili ai sensi del Contratto e si assumano ogni responsabilit&#224; relativamente al loro
    comportamento cos&#236; come se fossero direttamente l'Inserzionista. L'inserzionista pu&#242; utilizzare i dati ricevuti nell'ambito di un Programma
    unicamente per uso interno, per gestire i propri account pubblicitari e non pu&#242; renderli pubblici.
</p>
<p>
    <strong>4. IL SITO DELL'INSERZIONISTA.&#160;</strong>
    <br/>
    L'Inserzionista assume ogni responsabilit&#224; in merito alla piena legittimit&#224; del proprio sito Internet - e del suo contenuto - e anche in merito a
    qualsiasi risorsa di terzi visualizzabile tramite il suo sito
</p>
<p>
    <strong>5. ACCESSO API.&#160;</strong>
    <br/>
    Nel caso in cui all'Inserzionista venga concesso un Accesso API in relazione a un Programma, verranno osservate le condizioni contenute nel presente
articolo 5 e l'Accesso API, nonch&#233; il Codice API (come di seguito definiti) verranno considerati parte di tale Programma. Per&#160;    <strong>"Accesso API"</strong>&#160;si intende la possibilit&#224; di accedere a certe informazioni e/o funzioni dell'account, e di eseguire operazioni
    sull' account, attraverso l'utilizzo di un Codice API. Non &#232; consentito utilizzare l'Accesso API e gli eventuali dati cos&#236; ottenuti, per scopi
    diversi dalla gestione dell'account cui &#232; collegato l'Accesso API. L'Accesso API a un dato Programma verr&#224; immediatamente disabilitato allo
    scadere del Contratto relativo a quel Programma. Il "Codice API" &#232; il software che abilita l'Accesso API utilizzando un'interfaccia XML/SOAP. Nel caso
    in cui Yahoo! metta a disposizione dell'Inserzionista il Codice API o il software da integrare nel Codice API, nel rispetto delle condizioni del presente
    Contratto, Yahoo! concede all'Inserzionista una licenza non esclusiva, revocabile, non trasferibile, non ulteriormente sub-licenziabile, limitata, a
    esclusivo uso interno, per l'utilizzo del software, unicamente per l'Accesso API e per la durata delle Condizioni Particolari dei Programmi di volta in
    volta applicabili e l'Inserzionista, si impegna a consentire a Yahoo! di compiere ogni attivit&#224; di supervisione dell'utilizzo del Codice API cos&#236;
    licenziato. Nell'utilizzo del Codice API l'Inserzionista non deve superare i limiti di frequenza degli accessi di volta in volta stabiliti. Nel caso vi sia
    un Rappresentante (come di seguito definito) il presente articolo attribuisce al Rappresentante e non all'Inserzionista, l'Accesso API.
</p>
<p>
    <strong>6. UTILIZZO DELL'INSERZIONE PUBBLICITARIA. .&#160;</strong>
    <br/>
    L'Inserzionista concede ai Soggetti Yahoo! per tutta la Durata il permesso irrevocabile, non esclusivo, gratuito, mondiale, in relazione al presente
    Contratto, di: (i) utilizzare, copiare, comunicare attraverso strumenti di comunicazione, e/o modificare, adattare, riformattare, ricompilare, scomporre,
    sottoporre a reverse engineering, e/o manipolare l'Inserzione Pubblicitaria, (ii) accedere, indicizzare, memorizzare temporaneamente e visualizzare il sito
    Internet richiamato dall'Inserzione Pubblicitaria, o qualsiasi parte di esso, attraverso qualsiasi mezzo, compresi web spider e/o crawler, e (iii) creare e
    visualizzare copie di qualsiasi testo, immagine, grafica, documento audio o video sui siti Internet richiamati dalle Inserzioni Pubblicitarie o altrove, o
    estrarre manualmente e utilizzare informazioni provenienti dal sito o dall'URL in questione al fine di esaminare i contenuti e riguardo a qualsiasi parola
    o frase particolare. Yahoo! non &#232; responsabile della scelta dell'Inserzionista di seguire eventuali suggerimenti forniti da Yahoo! in merito
    all'Inserzione Pubblicitaria o al sito dell'Inserzionista. Senza che ci&#242; possa comportare alcuna limitazione alla piena ed esclusiva
    responsabilit&#224; dell'Inserzionista in merito all'Inserzione Pubblicitaria, tutto il materiale pubblicitario dell'Inserzionista deve essere approvato da
    Yahoo! Yahoo! si riserva il diritto di rifiutare, modificare, cancellare o eliminare qualsiasi inserzione, messaggio pubblicitario o gli stessi spazi
    pubblicitari, in qualsiasi momento e a sua assoluta discrezione quando questa decisione risulti ragionevole in relazione al contenuto, aspetto grafico o
    aspetti tecnici dei Siti di Societ&#224; Yahoo! e dei Programmi ovvero in relazione a ragionevoli richieste di terze parti. Yahoo! tuttavia non assume
    alcun obbligo di rivedere il contenuto dell'Inserzione Pubblicitaria e pertanto l'eventuale pubblicazione non costituisce approvazione tacita n&#233;
    rinuncia da parte di Yahoo! del suo diritto all'approvazione delle Inserzioni Pubblicitarie, che pu&#242; essere esercitato in qualunque momento.
</p>
<p>
    Qualora non venga pattuito diversamente per iscritto, Yahoo! non fornisce garanzie in merito allo spazio, al posizionamento, all'ordine di apparizione o al
    momento di pubblicazione temporale delle Inserzioni Pubblicitarie sulla Rete di Distribuzione. Ogni decisione riguardo all'inclusione, rilievo e
    collocazione delle Inserzioni Pubblicitarie rientra nell'esclusiva discrezionalit&#224; di Yahoo!. Yahoo! non pu&#242; controllare, e dunque garantire, in
    particolare, il raggiungimento di particolari o pre-determinati livelli di successo o performance delle Inserzioni Pubblicitarie quale, ad esempio, un dato
    tetto di "click-trough" generato dagli utenti finali.
</p>
<p>
    Yahoo! non potr&#224; essere responsabile di con riguardo al materiale fornito all'Inserzionista per finalit&#224; statistiche relative al rendimento delle
    Inserzioni Pubblicitarie. L'Inserzionista, in merito, riconosce che i sistemi tecnici utilizzati da Yahoo! al fine di tracciare e misurare l'andamento, la
    presenza e l'eventuale performance delle Inserzioni Pubblicitarie sulla Rete di Distribuzione saranno gli unici ad essere considerati "ufficiali", adottati
    cio&#232; dalle Parti ai sensi e per gli effetti del presente Contratto, compresa la quantificazione del Materiale Pubblicitario effettivamente pubblicato
    sulla Rete di Distribuzione e la determinazione del corrispettivo dovuto a Yahoo!.
</p>
<p>
    Il software, gli hardware, le applicazioni e tutti gli altri dati, informazioni e contenuti residenti o resi disponibili tramite la Rete di Distribuzione o
    in altro modo da Yahoo! e dalle societ&#224; Yahoo! appartengono a Yahoo! o ai soggetti che li hanno concessi in uso I Programmi sono esclusiva
    propriet&#224; di Yahoo! e sono protetti dalle normative sulla propriet&#224; intellettuale in vigore come indicato all'articolo 8 (Dichiarazioni e
    Garanzie). Yahoo! mantiene ogni diritto, titolo e interesse relativamente ai Programmi; Yahoo!concede all'Inserzionista il mero diritto di utilizzare i
    Programmi per le sole finalit&#224; di cui al Contratto.
</p>
<p>
    <strong>7. RISERVATEZZA E PRIVACY.</strong>
</p>
<p>
    <strong>7.1 Riservatezza.&#160;</strong>
    Per&#160;<strong>"Informazioni Riservate"&#160;</strong>" si intende qualsiasi informazione che Yahoo! trasmette all'Inserzionista, direttamente o
    indirettamente, per iscritto o verbalmente o in altro modo relativa ai Soggetti Yahoo!, i Siti o i Programmi di Societ&#224; Yahoo!, che sia qualificata
    come riservata o confidenziale ovvero che sia da considerarsi come tale in ragione del suo contenuto e/o delle finalit&#224; per le quali viene comunicata.
    Non sono informazioni riservate quelle gi&#224; in pubblico dominio ovvero che divengono di pubblico dominio per fatto attribuibile a Yahoo! In relazione a
    tali informazioni riservate, l'Inserzionista si obbliga anche per i propri ausiliari a mantenerle riservate e confidenziali e a non comunicarle e
    diffonderle, riprodurle e copiarle, farne un qualsiasi uso commerciale, salvo per i casi in cui ci&#242; sia necessario per motivi legati allo scopo per
    cui tali Informazioni Riservate sono state comunicate e nel rispetto delle disposizioni del Contratto. L'Inserzionista &#232; tenuto ad adottare tutte le
    misure necessarie per proteggere la segretezza delle Informazioni Riservate e per evitarne la diffusione e utilizzo non autorizzati. Qualora la rivelazione
    di determinate Informazioni Riservate sia richiesta dalla legge, l'Inserzionista dovr&#224;: (a) fare pervenire tempestivamente a Yahoo! una comunicazione
    scritta di tale richiesta prima della divulgazione; (b) collaborare con Yahoo! per l'ottenimento di un provvedimento che protegga le Informazioni Riservate
    dalla diffusione al pubblico; e (c) fare in modo che tale divulgazione sia limitata al minimo necessario per soddisfare le richieste di legge. Tutte le
    Informazioni Riservate restano di propriet&#224; esclusiva di Yahoo!, e tutti i documenti, supporti elettronici e altri oggetti fisici contenenti o
    riguardanti qualsiasi Informazione Riservata devono essere consegnati a Yahoo! oppure disinstallati o ancora distrutti immediatamente su richiesta di
    Yahoo! e comunque, in seguito allo scioglimento del Contratto. Non &#232; consentito diffondere comunicati stampa o altre dichiarazioni pubbliche
    riguardanti il Contratto, i Programmi o una Societ&#224; Yahoo! senza il preventivo consenso scritto di Yahoo!.
</p>
<p>
    <strong>7.2 Informazioni sul Trattamento dei Dati Personali.</strong>
    &#160;Ai sensi dell'art. 13 del Decreto Legislativo 30 giugno 2003, n. 196 ("Codice Privacy"), i dati personali dell'Inserzionista e delle persone a cui
    &#232; consentito l'accesso e l'uso dell' account, raccolti al momento dell'adesione ad un Programma e rinvenibili dall'account, saranno da Yahoo!
    custoditi e trattati per le finalit&#224; e con le modalit&#224; di seguito indicate, nel rispetto dei principi di liceit&#224;, correttezza e trasparenza
fissati dal Codice Privacy e in conformit&#224; alla privacy policy di Yahoo!, il cui testo integrale &#232; disponibile all'URL&#160;    <a href="http://it.advertising.yahoo.com/notizie/privacy_y">http://searchmarketing.yahoo.com/it_IT/legal/privacy_y.php</a>(la "Privacy Policy"). La
    raccolta e il trattamento dei dati personali dell'Inserzionista sono effettuati per finalit&#224; connesse all'instaurazione e allo svolgimento di rapporti
    commerciali/contrattuali e, in particolare, per: a) fornire l'accesso ai Siti di Societ&#224; Yahoo! e ai Programmi nonch&#233; per gestire l'account
    (attivit&#224; che comprende anche la necessit&#224; di contattare l'Inserzionista in relazione ai Siti di Societ&#224; Yahoo!, ai Programmi, al Contratto,
    alle Condizioni Particolari dei Programmi); b) l'adempimento di obblighi fiscali e/o contabili; c) la segnalazione di prodotti e servizi di Societ&#224;
    Yahoo! simili ai Programmi. Il trattamento dei dati per le finalit&#224; indicate avr&#224; luogo con modalit&#224; informatiche e manuali, in base a
    criteri logici funzionali alle finalit&#224; per cui i dati sono stati raccolti, nel rispetto delle regole di riservatezza e di sicurezza previste dal
    Codice Privacy e dalla Privacy Policy. Il conferimento di dati &#232; obbligatorio per tutti i dati personali che, a seguito di precisi obblighi normativi
    e/o contrattuali, devono essere conferiti e raccolti per la valida instaurazione e gestione del rapporto contrattuale. Per le finalit&#224; indicate, i
    dati personali dell'Inserzionista potranno essere comunicati ad Affiliate, dipendenti, agenti, rappresentanti, distributori e subappaltatori. Un elenco
    nominativo di tutti i soggetti appartenenti alle citate categorie &#232; disponibile presso gli uffici Yahoo!. In considerazione del fatto che Yahoo!
    &#232; parte di un gruppo internazionale e dell'esistenza di collegamenti telematici, informatici e di corrispondenza in genere tra le varie societ&#224;
    del gruppo, per ottemperare agli obblighi nei confronti degli Inserzionisti ai sensi del presente Contratto, alcuni dati personali non sensibili potranno
    essere trasferiti anche in Paesi non appartenenti all'Unione Europea (e in Paesi che potrebbero non assicurare lo stesso livello di protezione dei dati
    personali garantito dal Paese di iniziale comunicazione dei dati). Destinatarie del trasferimento saranno le Affiliate che tratteranno i dati per le
    medesime finalit&#224; di Yahoo!, come sopra specificate. L'Inserizionista potr&#224; esercitare in qualsiasi momento, rivolgendovi direttamente al
    titolare del trattamento, i diritti riconosciuti dall'articolo 7 del Codice Privacy, tra i quali il diritto di: (i) ottenere informazioni circa
    l'esistenza, l'origine, le finalit&#224; e le modalit&#224; del trattamento di dati che lo riguardano; (ii) ottenere la cancellazione, il blocco,
    l'aggiornamento, la rettifica, l'integrazione dei dati, nonch&#233; l'attestazione che tali operazioni sono state portate a conoscenza di coloro ai quali i
    dati sono stati comunicati; (iii) opporsi, per motivi legittimi, al trattamento dei dati. Titolare del trattamento dei dati di cui alla presente
    informativa &#232; Yahoo! Italia S.r.l., con sede in 20141 Milano, Via Spadolini, 7, fax n. 02/36653470
</p>
<p>
    <strong>8. DICHIARAZIONI E GARANZIE.&#160;</strong>
    <br/>
    Con la stipula del Contratto, l'Inserzionista dichiara e garantisce : (i) di disporre dei diritti per stipulare il Contratto e per adempierne le
    obbligazioni e per consentire la pubblicazione, distribuzione e utilizzo delle Inserzioni Pubblicitarie; (ii) di agire per finalit&#224; professionali e,
    pertanto, che non si applicano al rapporto contrattuale con Yahoo! le disposizioni del D.lgs. del 6 settembre 2005 n. 206 (il "Codice del Consumo"),
    relative alla protezione dei consumatori; (iii) che l'utilizzo di ciascun Programma avviene unicamente per scopi commerciali legittimi; (iv) che le
    Inserzioni Pubblicitarie e gli altri contenuti nonch&#233; le applicazioni utilizzate non presentano virus, trojan horse, trapdoor, backdoor, uova di
    Pasqua, worm, bombe a tempo, bombe logiche, cancelbot, e/o altre routine di programmazione informatica o elementi simili che possano anche solo
    potenzialmente danneggiare o comunque influire negativamente sul funzionamento di qualsiasi computer o rete o data base, impedire o ostacolare l'accesso a
    qualsiasi Sito o Programma di Societ&#224; Yahoo! o a eventuali dati o interferire in qualsiasi modo negativamente con l'attivit&#224; di Yahoo!
    interferendo sulle sue infrastrutture; (v) che nel momento in cui si seleziona cliccando l'Inserzione Pubblicitaria: non si causeranno danni al computer di
    un utente, non si scaricheranno una o pi&#249; applicazioni software, non si cambieranno le impostazioni utente, non si aprir&#224; una serie di annunci
    multipli, sequenziali e indipendenti (comprese finestre di pop-up o finestre di pop-under); (vi) di non svolgere, direttamente o indirettamente,
    attivit&#224; di spamming, phishing o attivit&#224; di contatti, impression o marketing improprie, ingannevoli, o illecite e comunque atte a molestare gli
    utenti collegate a qualsiasi Sito o Programma di Yahoo!;(vii) che, le Inserzioni Pubblicitarie (compresi i prodotti e servizi a cui esse fanno
    riferimento), i siti Web loro collegati, compresi eventuali link pubblicitari, tutte le e-mail, newsletter, e altri materiali e tecnologie a essi connessi,
    e qualsiasi utilizzo dei Programmi: (1) non violano in alcun modo le normative applicabili, le regole di&#160; Yahoo!, il Contratto e le regole di
    Netiquette (a cui si fa riferimento complessivamente col termine, "<strong>Leggi</strong>") e qualsiasi Legge delle giurisdizioni in cui le Inserzioni
    Pubblicitarie sono distribuite e/o pubblicizzate; (2) qualora i messaggi pubblicitari e i siti ad essi attinenti pubblicizzino investimenti contemplati
    nell'ambito di eventuali Leggi in vigore in materia di servizi finanziari o mercati dei titoli, i messaggi e i siti ottemperano comunque a tali Leggi e
    l'Inserzionista &#232; in ogni caso autorizzato a svolgere tali attivit&#224;; (3) non violano in nessun caso le Leggi applicabili in materia di
    pubblicit&#224;, vendite o marketing, n&#233; altri codici di condotta in campo pubblicitario anche di natura autoregolamentare; (4) non violano in nessun
    caso diritti di propriet&#224; industriale e intellettuale o altri diritti di terzi; (5) non contengono in nessun caso contenuto ingannevole o contrario
    all'etica, ingiurioso, diffamatorio, o intimidatorio, n&#233; materiale osceno o pedo-pornografico o blasfemo o qualsiasi altro materiale contrario alla
    Legge o alla pubblica morale in qualsiasi territorio di competenza, e (6) non influiscono negativamente sulla reputazione, nome e avviamento di un Soggetto
    Yahoo!; (viii) l'Inserzionista rispetter&#224; tutte le Condizioni Particolari dei Programmi applicabili e tutte le clausole del Contratto; (ix)
    l'Inserzionista non opera col fine di raccogliere dati personali, a meno che tali dati personali non vengano raccolti, conservati, elaborati e trattati
    conformemente alle Leggi che attuano la Direttiva 95/46/EC del Parlamento e del Consiglio Europeo sulla protezione degli individui per quanto riguarda il
    trattamento dei dati personali e sul libero movimento di tali dati, con particolare riguardo al Codice della Privacy e alle altre leggi o regolamenti
    applicabili in materia di protezione dei dati, all'intercettazione di comunicazioni nel territorio di competenza; (x) senza limitazione della
    generalit&#224; di quanto precede, l'Inserzionista si obbliga al pieno rispetto in tutti i casi delle disposizioni delle Leggi che attuano la Direttiva
    2002/58/EC del Parlamento e del Consiglio Europeo riguardante il trattamento dei dati personali e la protezione della privacy nel settore delle
    comunicazioni elettroniche, con particolare riguardo al Codice della Privacy, in merito all'utilizzo della tecnologia dei cookie e ai consensi al direct
    marketing e alla profilazione degli utenti; (xi) l'Inserzionista non attuer&#224; alcuna attivit&#224; di utilizzo illecito o improprio o non autorizzato
    dei Siti o Programma di Societ&#224; Yahoo! e delle Informazioni Riservate, incluse le applicazioni, i software e gli altri programmi delle Societ&#224;
    Yahoo!; (xii) l'Inserzionista non interverr&#224; in alcun modo su di un qualsiasi elemento identificativo, marchio, segno distintivo, copyright, o altri
    avvisi presenti in qualsiasi sezione dei Programmi; (xiii) L'Inserzionista non consentir&#224; l'accesso a Programmi, inclusi i Siti di Societ&#224; Yahoo!
    ad accesso limitato, passwords, codici di accesso relativi agli account, tranne che agli Utenti Autorizzati o dipendenti che siano vincolati da limitazioni
    sull'utilizzo e al rispetto della riservatezza, mediante adozione di regole interne che siano capaci di assicurare a Yahoo! una tutela almeno pari a quella
    delle limitazioni contenute nel Contratto; (xiv) l'Inserzionista si obbliga inoltre, a non interferire -&#160; direttamente o indirettamente - con il
    corretto funzionamento dei Siti o Programmi di Societ&#224; Yahoo!, e a non svolgere inoltre nessuna azione che comporti un carico irragionevole o
    sproporzionato sui sistemi o infrastrutture di Yahoo! e a non utilizzeare Siti o Programmi di Societ&#224; Yahoo! che non siano quelli espressamente
    consentiti ai sensi del presente Contratto.
    <br/>
    &#160;&#160; &#160;
    <br/>
    <strong>Controllo sulle Esportazioni:</strong>
    &#160;L'Inserzionista dichiara e garantisce di accettare e di rispettare le leggi e i regolamenti degli Stati Uniti in materia di esportazione e i
    controlli doganali degli altri Paesi, inclusi, senza alcuna limitazione, gli Export Administration Regulations del Dipartimento del Commercio statunitense,
    del Bureau of Industry and Security e i programmi in materia di sanzioni sull'embargo e sul commercio gestiti dal Dipartimento del Tesoro statunitense,
    Ufficio "Foreign Assets Control" (di seguito "Disciplina sul Commercio"). Salvo non sia autorizzato del governo degli Stati Uniti, l'Inserzionista&#160;
    accetta di non trasferire nessun bene, software, tecnologia o altro prodotto che Yahoo! gli metta a disposizione nell'esecuzione delle prestazioni previste
    dagli Ordini di Inserzione (di seguito "Prodotti"): (a) ai paesi, cittadini e governi soggetti all'embargo degli Stati Uniti; (b) agli enti individuati
    nelle liste di esclusione dalle esportazioni del governo degli Stati Uniti, ivi incluse, a mero titolo esemplificativo ma non esaustivo, le Persone non
    Autorizzate, gli Enti e le Specially Designated Nationals Lists; o (c) agli utilizzatori di armi nucleari, missilistiche o chimico biologiche. In caso di
    conflitto o contrasto tra leggi e regolamenti applicabili in materia di esportazione e importazione, la legge statunitense deve prevalere. L'Inserzionista
    accetta che i soggetti a cui venda, esporti o altrimenti trasferisca i Prodotti, a loro volta si obblighino, in virt&#249; di un contratto o di altre
    simili garanzie giuridicamente vincolanti, a rispettare la Disciplina sul Commercio.
    <br/>
    &#160;&#160; &#160;
    <br/>
    <strong>Anti-corruzione:</strong>
    &#160;L'Inserzionista si impegna a rispettare tutte le leggi e i regolamenti - incluso il codice etico del gruppo Yahoo! - applicabili in materia di
    anti-corruzione, compreso il Foreign Corrupt Practices Act, in relazione al presente Accordo. L'Inserzionista&#160; si obbliga a non effettuare alcun
    pagamento o offerta di pagamento o di qualsiasi vantaggio economico di qualsiasi tipo, per conto di Yahoo! o spendendo il nome di Yahoo!, a nessun
    soggetto, ivi compreso ai funzionari governativi stranieri o a persone o enti ad essi collegati. L'Inserzionista si impegna altres&#236; a tenere libri e
    registri accurati relativi all'esecuizione dei suoi rapporti commerciali con Yahoo! e di mettere tali registri a disposizione di Yahoo! per l'effettuazione
    di verifiche, con ragionevole preavviso.
</p>
<p>
    <strong>9. CLAUSOLA DI MANLEVA.&#160;</strong>
    <br/>
    Con il presente Contratto l'Inserzionista dichiara e si obbliga a manlevare e tenere indenni i Soggetti Yahoo! da ogni e qualunque richiesta di
    risarcimento, responsabilit&#224;, perdita, danno, penale, sanzione pecuniaria, costo e spesa (indicati complessivamente come&#160;
    <br/>
    "Contestazioni"), incluse le imposte e le spese legali ragionevolmente sostenute, connesse a tali Contestazioni, derivanti da o relative alle attivit&#224;
    dell'Inserzionista e /o alle Inserzioni Pubblicitarie, all'utilizzo dei Programmi, sistema di Societ&#224; Yahoo! o Sito di Societ&#224; Yahoo! ovvero a
    qualsiasi condotta dell'Inserzionista nell'ambito del presente Contratto. L'Inserzionista dichiara di assumersi ogni responsabilit&#224; in merito alla
    difesa da qualsiasi Contestazione contro un Soggetto Yahoo! -- fermo restando il diritto del Soggetto Yahoo! di partecipare a tale difesa con il patrocinio
    di professionisti di sua scelta --, in merito al pagamento di qualunque sanzione, danno, penale, onere, costo e spesa, incluse le spese legali
    ragionevolmente sostenute, derivanti da tutte le Contestazioni contro un Soggetto Yahoo!, fermo restando che l'Inserzionista non potr&#224; addivenire ad
    alcuna transazione che comporti obbligazioni e/o responsabilit&#224; per un Soggetto Yahoo! senza il preventivo consenso scritto di Yahoo!.
</p>
<p>
    <strong>10. ASSENZA DI GARANZIA.&#160;</strong>
    <br/>
    L'Inserzionista riconosce e accetta che tutti i Programmi, inserzioni, Reti di Distribuzione, indici, sistemi di Societ&#224; Yahoo!, Siti di Societ&#224;
    Yahoo! e relativa documentazione sono forniti nello stato in cui si trovano, senza alcuna garanzia di qualsiasi natura, (espressa o implicita, per statuto,
    diritto consuetudinario o altro mezzo, tutte escluse con la presente clausola), e che il loro utilizzo avviene a esclusivo rischio dell'Inserzionista e
    vengono messi a disposizione dell'Inserzionista cos&#236; come sono e come operano al momento dell'utilizzo da parte dell'Inserzionista. Con il presente
    Contratto Yahoo! (nella misura massima consentita dalla legge applicabile) anche per conto di tutti i Soggetti Yahoo!, esclude qualsiasi garanzia relativa
    ai Programmi e siti,, ivi inclusa qualsiasi garanzia relativa all'idoneit&#224; dei servizi prestati a fini specifici dell'Inserzionista, siano conosciuti
    o meno.
</p>
<p>
    <strong>11. LIMITAZIONE DELLA RESPONSABILIT&#192;.&#160;</strong>
    <br/>
    E' esclusa qualsiasi responsabilit&#224; risarcitoria di Yahoo!e dei Soggetti Yahoo!, salvo i casi di dolo o colpa grave. In ogni caso la
    responsabilit&#224; risarcitoria complessiva di tutti i Soggetti Yahoo! nei confronti dell'Inserzionista per danni derivanti da eventi occorsi durante
    ciascun periodo di sei mesi (dove il primo di tali periodi ha inizio con la data di sottoscrizione del Contratto ad opera dell'Inserzionista), e che non
    risulti altrimenti limitata o esclusa ai sensi del Contratto, sar&#224; limitata ad un importo pari alle somme effettivamente corrisposte
    dall'Inserzionista nel semestre in cui tali eventi si sono verificati. .
</p>
<p>
    In nessun caso un Soggetto Yahoo! sar&#224; responsabile verso l'Inserzionista per danni derivanti da perdita di profitto, utili, attivit&#224;, occasioni
    e chances contrattuali, mancato guadagno, danni alla reputazione o all'avviamento, perdita di dati o dell'uso di dati, o a qualsivoglia perdita o danno
    indiretto o extracontrattuale, derivanti da o connessi in qualsiasi modo al presente Contratto o a una violazione dello stesso, anche nel caso in cui sia
    stato avvisato del possibile verificarsi di tale perdita o danno.
</p>
<p>
    L'Inserzionista riconosce che &#232; esclusa qualsiasi responsabilit&#224; di Yahoo! in merito a qualsiasi atto di terzi in relazione al presente Contratto
    (quali ad esempio clic e/o impression da parte di terzi sulle inserzioni).
</p>
<p>
    <strong>12. RECESSO E RISOLUZIONE&#160;</strong>
    <br/>
    L'inserzionista non pu&#242; recedere dal presente Contratto e/o dalla partecipazione a qualsiasi Programma salvo il caso in cui tale possibilit&#224; sia
    espressamente prevista nelle Condizioni Particolari dei Programmi.
</p>
<p>
    Al contrario Yahoo! si riserva il diritto discrezionale di sciogliere i rapporti contrattuali relativi ad un Programma ovvero di limitare la partecipazione
    dell'Inserzionista a qualsiasi Programma o parte di esso, incluso il diritto di interrompere la diffusione delle Inserzioni Pubblicitarie ovvero di
    rifiutarle in ragione al loro contenuto. Al momento della cessazione, sospensione o interruzione di qualsiasi Programma tutte le somme dovute
    dall'Inserzionista ai sensi del Contratto saranno immediatamente pagabili. Le presenti Condizioni Generali cesseranno automaticamente di avere effetto con
    lo scioglimento di tutti i rapporti regolati dalle Condizioni Particolari dei Programmi e Ordini di Inserzione in essere con l'Inserzionista. Lo
    scioglimento (comunque causato) del Contratto non avr&#224; effetto su eventuali diritti o obblighi maturati da una o da entrambe le parti o dai Soggetti
    Yahoo!, n&#233; influir&#224; sull'efficacia di qualsiasi disposizione del Contratto intesa a sopravvivere dopo lo scioglimento dello stesso.
</p>
<p>
    A seguito dello scioglimento del Contratto l'Inserzionista interromper&#224; immediatamente l'utilizzo dei Siti di Societ&#224; Yahoo! e di qualsiasi
    Programma o Prodotto di Terzi o di ogni altra forma di distribuzione delle Inserzioni e di utilizzo dell'account e di ogni software, applicazione, nomi
    utente e password e Informazioni Riservate (impegnandosi di distruggere tutte le copie esistenti degli stessi, nonch&#233;, su richiesta di Yahoo!, di
    farle pervenire sollecitamente un documento che attesti tale distruzione).
</p>
<p>
    <strong>13. COMUNICAZIONI.&#160;</strong>
    <br/>
    Yahoo! invier&#224; le proprie comunicazioni all'Inserzionista mediante posta elettronica all'indirizzo indicato dall'Inserzionista cui spetter&#224;
    mantenere aggiornate le informazioni fornite per contattarlo e relative al suo account (incluso l'indirizzo di posta elettronica).Tutte le comunicazioni
    indirizzate a Yahoo! dovranno essere inviate mezzo posta elettronica a&#160;<a href="mailto:legale@it.yahoo-inc.com">legale@it.yahoo-inc.com</a>
    &#160;ovvero, laddove possibile e concesso, a mezzo posta elettronica all'account manager incaricato. Salvo che sia diversamente specificato da Yahoo!,
    l'Inserzionista dovr&#224; indirizzare tutte le comunicazioni relative a un Programma, Sito di una Societ&#224; Yahoo! o alla distribuzione delle
    inserzioni direttamente a Yahoo! e non ad altri soggetti. Le comunicazioni verranno considerate ricevute all'atto del completo ricevimento di un messaggio
    di posta elettronica tranne qualora venga ricevuto durante il fine settimana o un giorno festivo nel luogo del ricevimento, nel qual caso verr&#224;
    considerato ricevuto il giorno lavorativo successivo.
</p>
<p>
    <strong>14. LEGGE APPLICABILE E FORO ESCLUSIVAMENTE COMPETENTE.&#160;</strong>
    <br/>
    Il Contratto &#232; disciplinato dalla legge italiana. Il Tribunale di Milano, Italia ha competenza esclusiva in merito ad ogni controversia tra le parti
    relativa al Contratto, inclusa la sua sua risoluzione.
</p>
<p>
    <strong>15. VARIE.&#160;</strong>
    <br/>
    Yahoo! ha ogni facolt&#224; di modificare i contenuti, l'aspetto grafico e gli aspetti tecnici dei Siti di Societ&#224; Yahoo! e dei Programmi, le
    modalit&#224; con cui Yahoo!, le sue Affiliate e terzi diffondono le inserzioni e le campagne agli utenti finali e ha ogni facolt&#224; di modificare
    l'organizzazione, le specifiche, la struttura o l'aspetto grafico, cos&#236; come il look &amp; feel dei Siti di Societ&#224; Yahoo!, dei sistemi, dei
    contenuti o di qualsiasi pagina in cui possano essere inserite le inserzioni potranno essere riprogettati o modificati in qualsiasi momento ad esclusiva
    discrezione dei Soggetti Yahoo!.
</p>
<p>
    La specifica funzionalit&#224; dei Siti di Societ&#224; Yahoo!, dei Prodotti di Terzi o della distribuzione da parte di Affiliate di Yahoo! o di
    distributori terzi, dei Programmi e di ogni altro sistema fornito da Yahoo! in relazione alle presenti Condizioni Generali o alle Condizioni Particolari
    dei Programmi potranno di tanto in tanto essere modificati da Yahoo!
</p>
<p>
    Il Contratto, insieme con qualsiasi altro documento a cui il Contratto faccia riferimento, costituisce la totalit&#224; delle intese raggiunte tra le parti
    rispetto all'oggetto ivi contenuto e sostituisce e annulla ogni precedente intesa relativa all'oggetto qui contenuto.
</p>
<p>
    Le parti si danno reciprocamente atto di avere fatto affidamento unicamente a quanto espressamente risultante dal Contratto nel determinsi alla sua
    stipulazione.
</p>
<p>
    In caso di conflitto tra le Condizioni Generali, le Condizioni Particolari dei Programmi, e/o un Ordine di Inserzione, il conflitto verr&#224; risolto, per
    quanto sia necessario, secondo il seguente ordine:(1) Ordine di Inserzione (condizionatamente alla sua corretta formalizzazione e alla circostanza che tali
    previsioni si applicheranno solo con riferimento a quella specifica prestazione); (2) Condizioni Particolari dei Programmi e (3) Condizioni Generali.
    Nessun termine o condizione tranne quelli specificati nelle presenti Condizioni Generali, nelle Condizioni Particolari dei Programmi applicabili, o in un
    Ordine di Inserzione sar&#224; vincolante per Yahoo! se non espressamente convenuto per iscritto. Il mancato o ritardato esercizio di un diritto da parte
    di Yahoo! non pu&#242; essere considerato una rinuncia o una limitazione del diritto di Yahoo! di far valere ed esercitare successivamente lo stesso
    diritto o di esercitare gli altri rimedi legali disponibili. Le clausole del Contratto sono separabili, e qualora una qualsiasi clausola venisse ritenuta
    illiceit&#224; o non applicabile o resa invalida, per un qualsiasi motivo, tale invalidit&#224;, illiceit&#224; o non applicabilit&#224; non inficer&#224;
    la validit&#224;, liceit&#224; o applicabilit&#224; delle restanti clausole del Contratto. Yahoo! non avr&#224; alcuna responsabilit&#224; in caso di
    mancato adempimento delle prestazioni a suo carico per fatti di forza maggiore o fuori dal suo dominio. Le parti sono contraenti indipendenti e nulla di
    quanto previsto nel Contratto potr&#224; essere interpretato in modo tale da ritenere esistente un diverso rapporto quale un rapporto di agenzia, di
    partnership, o di joint-venture.
</p>
<p>
    L'Inserzionista non ha il diritto di cedere o trasferire il Contratto o i diritti ivi previsti. Yahoo! al contrario potr&#224; cedere il presente contratto
    liberamente ad ogni altra Societ&#224; Yahoo!&#160;ovvero a terzi soggetti fornitori di servizidandone comunicazione scritta all' Inserzionista.
</p>
<p>
    Yahoo! si riserva il diritto di modificare il Contratto e/o l'Informativa sulla Privacy in qualsiasi momento mediante pubblicazione delle modifiche
    intervenute sui Siti di Societ&#224; Yahoo! e/o mediante invio di comunicazione scritta come previsto all'articolo 13 (Comunicazioni) che precede.
    Qualsiasi utilizzo da parte dell'Inserzionista e degli Utenti Autorizzati di un qualsiasi Programma dopo tale comunicazione verr&#224; considerato come
    un'accettazione tacita dell'intervenuta modifica. Qualora l'Inserzionista non intenda accettare le versioni modificate delle Condizioni Generali, delle
    Condizioni Particolari dei Programmi e/o dell'Informativa sulla Privacy, dovr&#224; comunicarlo tempestivamente a Yahoo! per iscritto e interrompere
    immediatamente ogni utilizzo dei Siti Yahoo! e dei Programmi. I servizi e le prestazioni a carico di Yahoo! potranno essere eseguiti da altre Societ&#224;
    Yahoo! e/o da service provider terzi. I termini utilizzati nelle Condizioni Particolari dei Programmi o negli Ordini di Inserzione ma non ivi definiti
    avranno il significato attribuito a tali termini nelle presenti Condizioni Generali.
</p>
<p>
    <strong>16. RAPPRESENTANTE.&#160;</strong>
    <br/>
    Le disposizioni del presente articolo si applicano al caso di rapporto instaurato con un'agenzia di pubblicit&#224;, un marketer di motori di ricerca, un
    rivenditore o un altro soggetto che rappresenta Inserzionisti o che fornisce a Inserzionisti l'accesso a o l'utilizzo dei Programmi o che stipula Ordini di
    Inserzione per Inserzionisti sui clienti (<strong>"Rappresentante"</strong>).
</p>
<p>
    Il Rappresentante accetta (i) le disposizioni del presente articolo, e (ii) di essere obbligato alle disposizioni del Contratto nonch&#233; si obbliga a
    che le disposizioni del Contratto vengano rispettate sia dai suoi ausiliari sia dagli Inserzionisti clienti. Il Rappresentante dovr&#224; far s&#236; che
    ciascun Inserzionista o altro soggetto da lui rappresentato accetti per iscritto di adempiere i termini e condizioni del Contratto come se fossero stati
    assunti direttamente da tale soggetto. Tranne che per gli Utenti Autorizzati, il Rappresentante sar&#224; l'unico soggetto titolato ad intrattenere
    rapporti con Yahoo!.
</p>
<ul>
    <li>
        <strong>a.</strong>
        &#160;Il Rappresentante dichiara e garantisce, ora e per l'intera Durata: (i) di essere il rappresentante autorizzato dell'Inserzionista e di essere
        munito dei necessari poteri per stipulare il Contratto per conto dell'Inserzionista, incluso il diritto di prendere tutte le decisioni, e di
        intraprendere ogni azione relativa agli account dell'Inserzionista, (ii) il Rappresentante non potr&#224;, senza il preventivo consenso scritto di
        Yahoo!: (a) rilasciare dichiarazioni o garanzie riguardanti un Sito di una Societ&#224; Yahoo!, un Programma o un Soggetto Yahoo!, anche qualora il
        Rappresentante sia una consociata, un distributore o socio di un Soggetto Yahoo!, (b) assumere impegni (es., garanzie relative al posizionamento delle
        inserzioni) nei confronti di un Inserzionista o di un potenziale Inserzionista per conto di Yahoo! di una Affiliata o di un distributore, e/o (c)
        negoziare termini e condizioni relativi ai Siti di Societ&#224; Yahoo! o ai Programmi che possano limitare i diritti, le tutele e/o gli obblighi di un
        Soggetto Yahoo! e/o che siano in contrasto rispetto al Contratto e/o intraprendere alcuna televendita o telemarketing in congiunzione con Siti di
        Societ&#224; Yahoo! o Programmi, e (d) il Rappresentante dovr&#224; svolgere le proprie mansioni previste dal Contratto in maniera professionale e
        conformemente alle istruzioni via via impartite da Yahoo!.
        <p>
            Dietro richiesta di Yahoo!, il Rappresentante dovr&#224; qualificarsi per iscritto come rappresentante dell'Inserzionista dimostrando i relativi
            poteri. In caso di scioglimento del rapporto tra il Rappresentante e un Inserzionista, il Rappresentante conviene che tale Inserzionista potr&#224;
            continuare con le proprie campagne e il Rappresentante non avr&#224; pi&#249; diritto all'Accesso API per gli account di tale Inserzionista. Il
            Rappresentante non potr&#224; in alcun momento usare dati o informazioni ricevuti in relazione al Contratto per promuovere azioni commerciali
            rivolte agli Inserzionisti di Yahoo!. Per la durata del Contratto e i dodici mesi successivi il Rappresentante si obbliga a non interferire in
            alcun modo nei rapporti Yahoo! ed i propri ausiliari e a non iniziare rapporti di collaborazione professionale - ad alcun titolo - con tali
            ausiliari.
        </p>
    </li>
    <li>
        <strong>b.</strong>
        &#160;Responsabilit&#224; per i Pagamenti. Senza limitare alcuna altra clausola del Contratto, il Rappresentante e il relativo Inserzionista sono
        responsabili in solido per tutti gli obblighi di pagamento dei corrispettivi dovuti ai sensi del Contratto e senza alcun obbligo di preventiva
        escussione del debito principale a carico di Yahoo!. Yahoo! potr&#224; contattare direttamente gli Inserzionisti da lui rappresentati, anche per
        richieste di pagamento.
    </li>
</ul>
<h2>
    CONDIZIONI PARTICOLARI DEL PROGRAMMA SPONSORED SEARCH
</h2>
<p>
    <strong>1. USO.&#160;</strong>
    <br/>
    Le presenti Condizioni Particolari del Programma Sponsored (le "Condizioni Particolari dei Programmi") si applicano alle Inserzioni presentate per
    l'inclusione a pagamento in un motore di ricerca o in una lista dei risultati per pubblicizzare prodotti o servizi. L'accesso al Programma Sponsored Search
    viene fornito a seguito dell'accettazione da parte dell'Inserzionista delle presenti Condizioni Particolari del Programma, delle disposizioni di eventuali
    Ordini di Inserzione e delle Condizioni Generali (congiuntamente il "Contratto"). L'eventuale conflitto tra le previsioni delle presenti Condizioni
    Particolari del Programma, con quanto contenuto negli Ordini di Inserzione e nelle Condizioni Generali &#232; risolto ai sensi di quanto dispongono
    espressamente in merito le Condizioni Generali.
</p>
<p>
    Nelle presenti Condizioni Particolari del Programma, i termini che risultano gi&#224; definiti nelle Condizioni Generali hanno il significato di tali
    definizioni. In aggiunta, per "Gruppi di Inserzioni Selezionati" si intendono le parole chiave indicate dall'Inserzionista, comprensive di errori di
    ortografia, combinazioni singolare/plurale e le altre parole chiave connesse che potranno venire associate alle Inserzioni sulla base delle parole chiave
    indicate, delle Inserzioni, e/o dei siti Internet a cui le Inserzioni rimandano. A titolo meramente esemplificativo, e non esaustivo, scelta "libro" come
    parola chiave, l'Inserzione potr&#224; anche venire indicizzata nella lista dei risultati di ricerca per le parole "libri" o "acquistare libri". A
    discrezione di un Soggetto Yahoo!, un'Inserzione potr&#224; anche comprendere un titolo, una descrizione, del testo e/o elementi grafici. Le Inserzioni,
    incluso il nome di dominio dell'Inserzionista, potranno essere messe a disposizione in congiunzione con la Rete di Distribuzione.
</p>
<p>
    <strong>2. PRESENTAZIONE DELLE INSERZIONI, PIANIFICAZIONE DEL BUDGET E PROCEDURA DI VISUALIZZAZIONE DELLE INSERZIONI.</strong>
</p>
<p>
    <strong>PRESENTAZIONE DELLE INSERZIONI.</strong>
    &#160;Tranne i casi in cui non sia diversamente stabilito all'atto della presentazione delle Inserzioni o successivamente utilizzando i Siti di
    Societ&#224; Yahoo! o (laddove applicabile) un Ordine di Inserzione, le Inserzioni potranno di volta in volta essere incluse da Yahoo! in qualsiasi
    prodotti o servizio di cui si compone il Programma. Sar&#224; comunque possibile includere le Inserzioni in specifici prodotti e servizi di Yahoo! o
    modificare le offerte o il budget a seguito di apposita richiesta ed accordo tra le parti.
</p>
<p>
    Per modificare delle Inserzioni, l'Inserzionista dovr&#224; utilizzare i Siti di Societ&#224; Yahoo! relativi a ogni Inserzione (in quanto le modifiche non
    si applicano automaticamente a tutte le Inserzioni, prodotti o servizi). L'Inserzionista potr&#224; presentare le proprie Inserzioni, o modificare le
Inserzioni esistenti tramite quel Sito o quei Siti di Societ&#224; Yahoo! che consentono tale funzione; l'elenco attuale &#232; consultabile su    <a href="https://login.marketingsolutions.yahoo.com/adui/signin/loadSignin.do?m=6&amp;l=it_IT">https://marketingsolutions.yahoo.com/it_IT</a>.
</p>
<p>
    Nel presentare le Inserzioni, l'Inserzionista pu&#242; richiedere l'assistenza di Yahoo! nel qual caso verr&#224; addebitato del relativo corrispettivo
    (come specificato sul Sito della Societ&#224; Yahoo! o (laddove applicabile) in un Ordine di Inserzione) secondo le condizioni di pagamento contrattuali.
</p>
<p>
    <strong>PIANIFICAZIONE DEL BUDGET.&#160;</strong>
    Per poter accedere a e utilizzare il Programma Sponsored Search per le inserzioni, l'Inserzionista dovr&#224; effettuare il versamento di un acconto
    iniziale di fondi (pari all'importo specificato sui Siti di Societ&#224; Yahoo! o (laddove applicabile) in un Ordine di Inserzione) nei termini previsti e
    secondo le condizioni di pagamento specificate nelle Condizioni Generali (
    <br/>
    "Fondi Disponibili sul Conto"). L'utilizzo del Programma &#232; condizionato al mantenimento di una sufficiente dotazione di Fondi Disponibili sul Conto.
</p>
<p>
    Attraverso i Siti di Societ&#224; Yahoo! o (laddove applicabile) un Ordine di Inserzione:
</p>
<ul>
    <p>
        * &#8226; sar&#224; specificato l'importo (intero, in Euro) dell'acconto che l'Inserzionista dovr&#224; versare a favore di Yahoo! come dotazione di
        Fondi Disponibili sul Conto prima di utilizzare il Programma Sponsored Search;
    </p>
    <p>
        *&#8226; In caso di mancata disponibilit&#224; di Fondi Disponibili sul Conto, Yahoo! dovr&#224; sospendere l'evasione delle eventuali richieste di
        Inserzione sulla Rete di Distribuzione. In ogni caso, l'Inserzionista pu&#242; integrare in qualsiasi momento le disponibilit&#224; del proprio conto;
        e
    </p>
    <p>
        *&#8226; Yahoo! potr&#224; richiedere all'Inserzionista di reintegrare le disponibilit&#224; del proprio conto qualora sullo stesso residuino fondi per
        soli tre (3) giorni di attivit&#224; di Inserzioni (calcolata sulla media di spesa giornaliera del conto dell'Inserzionista).
    </p>
</ul>
<p>
    Gli importi da versare a titolo di acconto o da accreditare sul conto successivamente sono quelli specificati nei Siti di Societ&#224; Yahoo! o (laddove
    applicabile) in un Ordine di Inserzione, e sono soggetti ad eventuali importi minimi che Yahoo! potr&#224; di volta in volta richiedere per consentire la
    prosecuzione dei Programmi. Salvo che l'Inserzionista non indichi di desiderare un diverso importo di Fondi Disponibili sul Conto o indichi che non intende
    integrare tali fondi, l'importo base dei Fondi Disponibili sul Conto dovr&#224; essere almeno pari al versamento iniziale.
</p>
<p>
    Yahoo! si riserva la facolt&#224; di richiedere una spesa media minima mensile del conto, per gli importi che verranno comunicati all'Inserzionista. Se
    l'Inserzionista decide di costituire un budget di spesa da utilizzare in relazione a determinate parole o frasi, Yahoo! determiner&#224; discrezionalmente
    un budget di investimento mensile nell'ambito del budget di spesa dell'Inserzionista. Nel caso in cui in un dato momento la spesa mensile effettiva dovesse
    superare la spesa preventivata, Yahoo! potr&#224; sospendere temporaneamente la campagna al fine di non superare l'allocazione mensile di spesa prefissata.
    Durante i periodi di sospensione, le Inserzioni in oggetto vengono rimosse dalle liste dei risultati e la procedura di offerta funziona come se la relativa
    offerta per l'Inserzione rimossa non sia stata fatta, e gli altri offerenti vengono riordinati di conseguenza. Qualora un limite di budget mensile venga
    superato di oltre il 10%, l'Inserzionista pu&#242; richiedere per iscritto che Yahoo! riaddebiti sul conto gli importi eventualmente pagati in eccesso, ai
    sensi dell'articolo 2 (Pagamento) delle Condizioni Generali. Qualora l'Inserzionista decida di stabilire un budget o di modificare tale budget, la data di
    inizio del periodo cui applicare il limite del budget mensile verr&#224; reimpostata non appena commercialmente possibile.
</p>
<p>
    In caso di mancata sufficiente disponibilit&#224; di fondi sui conti, l'Inserzionista non potr&#224; proseguire col Programma. L'Inserzionista accetta che
    i corrispettivi dovuti a fronte del Programma Sponsored Search riguarderanno, in aggiunta alle eventuali spese per il servizio, tutti i corrispettivi per
    clic sulle Inserzioni, subordinatamente soltanto agli eventuali accordi relativi all'offerta massima e alla pianificazione del budget come di seguito
    specificati. I corrispettivi sono dovuti in aggiunta alle quote di iscrizione per eventuali altri Programmi. Le Inserzioni sono soggette ai requisiti
    minimi di offerta in vigore per particolari parole o frasi come di volta in volta specificato sui Siti di Societ&#224; Yahoo!. Salvo diversamente convenuto
    per iscritto, i corrispettivi dovuti verranno automaticamente detratti dai Fondi Disponibili sul Conto.
</p>
<p>
    All'atto della presentazione delle Inserzioni, o successivamente utilizzando i Siti di Societ&#224; Yahoo! o (laddove applicabile) un Ordine di Inserzione,
    l'Inserzionista potr&#224; stabilire una somma massima da pagare a Yahoo! per ogni clic sulla relativa Inserzione presentata in relazione alla parola o
    alla frase correlate all'Inserzione. Qualora le offerte di altri inserzionisti per le stesse parole o frasi relative alle loro Inserzioni facciano
    lievitare tale importo, l'Inserzionista autorizza ora per allora Yahoo! ad aumentare automaticamente l'offerta dell'Inserzionista in modo da superare di
    &#8364; 0,01 l'offerta in quel momento pi&#249; alta, senza superare tuttavia l'eventuale offerta massima specificata in base alle Condizioni Particolari
    dei Programmi. La scelta di Yahoo! di procedere in tale senso &#232; discrezionale e terr&#224; conto conto di fattori quali la rilevanza dell'Inserzione
    in base ai criteri di valutazione di Yahoo!.
</p>
<p>
    <strong>PROCEDURA PER LA VISUALIZZAZIONE DELLE INSERZIONI.</strong>
</p>
<p>
    Yahoo! confronter&#224; l'importo dell'offerta dell'Inserzionista per una data parola o frase relativa all'Inserzione con tutte le offerte per la medesima
    parola o frase degli altri inserzionisti che usano il Programma. Yahoo! stabilir&#224; a propria esclusiva discrezione la posizione in cui visualizzare
    l'Inserzione dell'Inserzionista in base ad alcuni criteri tra cui, a titolo esemplificativo ma non esaustivo, la rilevanza delle Inserzioni e l'ammontare
    dell' offerta. L'Inserzionista riconosce e accetta che (i) Yahoo! &#232; libera di determinare, a propria esclusiva discrezione, il posizionamento delle
    Inserzioni, la possibilit&#224; o meno di visualizzare le stesse nonch&#233; le relative modalit&#224; di visualizzazione, (ii) Yahoo! potr&#224; offrire
    la stessa parola o frase a pi&#249; di un offerente e potr&#224; altres&#236; offrire qualsiasi parola, frase, nome o marchio a qualsiasi altro offerente
    per le relative inserzioni, e (iii) le Inserzioni non potranno essere visualizzate ove, per una data parola o frase, vi siano pi&#249; inserzionisti o
    inserzioni di quante siano le posizioni disponibili per la visualizzazione dei risultati della ricerca. Le Inserzioni potranno apparire ridotte (troncate)
    in alcune esecuzioni attraverso la Rete di Distribuzione.
</p>
<p>
    L'Inserzionista riconosce ed accettate che Yahoo! non garantisce n&#233; pu&#242; garantire il posizionamento o la tempistica della consegna di impressions
    su un'Inserzione, di clic sulle Inserzioni, o il numero delle eventuali impressions, conversioni o clic sulle Inserzioni.
</p>
<p>
    <strong>3. ANALYTICS</strong>
    <br/>
    Come parte del Programma Sponsored Search, l'Inserzionista pu&#242; richiedere che gli venga assegnato un codice software esclusivo e il relativo tool
    (collettivamente, "Codice Yahoo! Search Marketing") da inserire in ciascuno dei siti per attivare i tool analitici disponibili per l'account
    dell'Inserzionista ("Analytics"). Previa l'installazione da parte dell'Inserzionista del Codice Yahoo! Search Marketing, il codice potr&#224; essere
    consegnato nel browser Internet dei visitatori che accedono al sito (o siti) Internet dell'Inserzionista mentre interagiscono con tali siti Internet. Ferme
    restando le disposizioni del Contratto, Yahoo! concede all'Inserzionista una licenza d'uso limitata in via non esclusiva, revocabile, non trasferibile, non
    concedibile in sublicenza, per uso interno con l'account del Programma per la durata delle presenti Condizioni Particolari del Programma al fine di
    utilizzare, eseguire e mostrare il Codice Yahoo! Search Marketing sul sito (o siti) Internet unicamente per le finalit&#224; di cui sopra. Durante il
    processo di installazione di Analytics potranno venire inseriti alcuni parametri all'URL associato all'Inserzione per abilitare Analytics che non dovranno
    venire rimossi o eliminati dall'Inserzionista per non impedire il corretto funzionamento di Analytics e compromettere la veridicit&#224; ed esattezza dei
    risultati.
</p>
<p>
    <strong>4. CODICE YAHOO! SEARCH MARKETING.</strong>
    <br/>
    Per tutto il tempo in cui Analytics o il Codice Yahoo! Search Marketing saranno sul sito (o siti) Internet dell'Inserzionista, l'Inserzionista accetta di:
    (i) ottenere tutti i diritti e le autorizzazioni necessari alle Societ&#224; Yahoo! per poter utilizzare i dati di Analytics come previsto nel Contratto e
    nell'Informativa sulla Privacy di Yahoo! Search Marketing consultabile all'indirizzo:
</p>
<p>
    <a href="http://it.advertising.yahoo.com/notizie/privacy_y">http://searchmarketing.yahoo.com/it_IT/legal/privacy_y.php</a>
    , anche utilizzando cookies, Web beacons e/o altre tecnologie di monitoraggio per la compilazione di statistiche anonime sui visitatori che accedono al
    sito Web e per monitorare alcune pagine del sito Web al fine di raccogliere dati sul traffico, statistiche, accessi alle Inserzioni e/o altre
    attivit&#224;, incluse inoltre informazioni su come gli utenti che visitano il sito Web possono disattivare tali tecnologie di monitoraggio, e (ii)
    mantenere in essere e osservare un'informativa sulla privacy sul sito la quale: (a) dovr&#224; essere disponibile almeno sotto forma di link, che sia
    chiaro e ben visibile, dalla pagina principale del sito e da qualsiasi altra pagina di un sito Web in cui i visitatori possano fornire informazioni
    personalmente identificabili, (b) dovr&#224; rispettare tutte le Leggi applicabili sulla protezione dei dati, anche informando gli utenti finali di tale
    Analytics ed assicurando che l'elaborazione di dati personali in relazione ad Analytics sia giustificata e ottenere tutti i diritti, consensi e
    autorizzazioni necessari o auspicabili affinch&#233; Yahoo! Search Marketing possa utilizzare i dati come previsto da tale informativa sulla privacy, dalle
    Condizioni Generali e dalle presenti Condizioni Particolari del Programma.
</p>
<p>
    <strong>5. SOPRAVVIVENZA DI CLAUSOLE.</strong>
    <br/>
    Gli Articoli 2 (Presentazione delle Inserzioni, Pianificazione del Budget e Procedura per la Visualizzazione delle Inserzioni), 3 (ultima frase soltanto)
    (Analytics), e il presente Articolo 5 sopravvivranno allo scioglimento, per qualsiasi motivo, delle presenti Condizioni Particolari del Programma.
</p>
<p>
    <strong>6. CLAUSOLE AGGIUNTIVE.</strong>
    <br/>
    . Il Programma viene fornito da Yahoo! direttamente o tramite le altre Societ&#224; Yahoo!
</p>
<p>
    Le Societ&#224; Yahoo! utilizzano a loro volta il programma per pubblicizzare alcuni dei loro prodotti e servizi.
</p>
<p>
    L'Inserzionista dovr&#224; garantire in modo autonomo che le Inserzioni (incluse le modalit&#224; di loro visualizzazione) risultino accettabili e
    dovr&#224; assicurare il controllo del corretto funzionamento del localizzatore uniforme di risorse o il link ipertestuale fornito dall'Inserzionista e si
    obbliga al pieno rispetto di tutti i termini e condizioni delle Condizioni Generali.
</p>
<h2>
    CONDIZIONI PARTICOLARI DEL PROGRAMMA DI PUBBLICAZIONE DI INSERZIONI PUBBLICITARIE DEL GENERE "DISPLAY"
</h2>
<p>
    <strong>1. USO.&#160;</strong>
    <br/>
    Le presenti Condizioni Particolari del Programma di Pubblicazione di Inserzioni Pubblicitarie del genere Display ("Condizioni Particolari del Programma
    Display") si applicano alla pubblicazione e distribuzione delle Inserzioni Pubblicitarie (di seguito anche, inserzioni) a contenuto prevalentemente
    grafico, composto da immagini, suoni e animazioni (e come tali genericamente riconducibili alla definizione di banner, di seguito definite "Inserzioni
    Display") sulla Rete di Distribuzione. La pubblicazione e distribuzione delle Inserzioni Display avviene a seguito dell'accettazione da parte
    dell'Inserzionista delle presenti Condizioni Particolari del Programma Display, delle disposizioni di eventuali Ordini di Inserzione e delle Condizioni
    Generali (congiuntamente il "Contratto"). L'eventuale conflitto tra le previsioni delle presenti Condizioni Particolari del Programma Display, con quanto
    contenuto negli Ordini di Inserzione e nelle Condizioni Generali &#232; risolto ai sensi di quanto dispongono espressamente in proposito le Condizioni
    Generali.
</p>
<p>
    Nelle presenti Condizioni Particolari del Programma Display, i termini che risultano gi&#224; definiti nelle Condizioni Generali hanno il significato di
    tali definizioni. In aggiunta, per "Click-Through" si intende un qualsiasi contatto di un utente verso un dato sito avvenuto tramite un collegamento
    interattivo originato dall'Inserzione Display e che &#232; stato registrato nel sistema di registrazione di Yahoo! Le Specifiche Tecniche dell'Inserzione
    Display sono le regole che riguarda l'aspetto tecnico e della creativit&#224; dell'Inserzione Display applicate da Yahoo! e rinvenibili
    all'indirizzo:&#160;<a href="http://it.solutions.yahoo.com/index.html">http://it.solutions.yahoo.com/index.html</a>
</p>
<p>
    <strong>2. PUBBLICAZIONE DELLE INSERZIONI DISPLAY.</strong>
</p>
<ul>
    <li>
        2.1 Tranne i casi in cui non sia diversamente convenuto tra le Parti, il posizionamento dell'Inserzione sulla Rete di Distribuzione avverr&#224; ad
        esclusiva discrezione di Yahoo!.
    </li>
    <li>
        2.2 Yahoo! potr&#224; contemporaneamente diffondere sulla stessa Rete di Distribuzione Inserzioni Display, ovvero Inserzioni afferenti ad altri
        Programmi, concernenti prodotti, servizi e business in concorrenza con quelli dell'Inserzionista.
    </li>
</ul>
<p>
    <strong>3. STATISTICHE D'UTILIZZO.</strong>
</p>
<ul>
    <li>
3.1 I dati statistici relativi all'Inserzione sono disponibili al link&#160;        <a href="http://it.advertiser.yahoo.com/">http://it.advertiser.yahoo.com</a>. Un ID e una password di accesso verranno forniti all'Inserzionista circa
        48 ore dopo l'avvenuto lancio della campagna.
    </li>
    <li>
        3.2 Yahoo! non rilascia alcuna garanzia in relazione ai report statistici di utilizzo, i quali includono, tra gli altri, i dati concernenti la
        misurazione dei c.d. "livelli di performance" delle Inserzioni e relativi, ad esempio, al numero di impression e di Click-through relativi a una data
        Inserzione oppure ad un determinato posizionamento di quell'Inserzione.
    </li>
    <li>
        3.3 L'Inserzionista riconosce peraltro che i report statistici resi disponibili dai sistemi di misurazione automatica di Yahoo! costituiscono l'unico
        strumento disponibile per effettuare una misurazione delle prestazioni di Yahoo! per quanto concerne la diffusione dell'Inserzione Display, cos&#236;
        come previsto dall'Ordine di Inserzione. Le modalit&#224; di processo nonch&#233; la tecnologia utilizzata per la creazione dei report statistici sono
        state certificate e approvate da un Istituto Certificatore terzo.
    </li>
</ul>
<p>
    <strong>4. FORNITURA DELL'INSERZIONE. .</strong>
</p>
<ul>
    <li>
        4.1 L'Inserzionista fornir&#224; tutto il materiale pubblicitario (inclusi i file GIF o JPEG, di seguito, il "Materiale Pubblicitario") in
        conformit&#224; alle pratiche di Yahoo! dei Paesi in cui l'Inserzione Display debba venire diffusa e come specificato nelle Specifiche Tecniche
        dell'Inserzione Display.
    </li>
    <li>
        4.2 L'inserzionista &#232; tenuto a rispettare la seguente tempistica di consegna del materiale pubblicitario:
    </li>
    <li>
        a) 3 (tre) giorni lavorativi prima della data di lancio di nuove campagne;
    </li>
    <li>
        b) 2 (due) giorni lavorativi per nuove creativit&#224; relative a campagne gi&#224; attive;
    </li>
    <li>
        c) 5 (cinque) giorni lavorativi nel caso di "rich media";
    </li>
</ul>
<p>
    Tutto il Materiale Pubblicitario dovr&#224; essere inviato, in conformit&#224; alla tempistica sopra descritta ed affinch&#233; l'Ordine possa essere
    processato correttamente, all'indirizzo di posta elettronica it-adops@yahoo-inc.com.
</p>
<p>
    In caso di ritardato invio del materiale pubblicitario pronto per la corretta diffusione, in relazione al danno che Yahoo! dovesse subire in relazione alla
    programmazione delle proprie attivit&#224; di diffusione di altre campagne pubblicitarie, Yahoo! si riserva il diritto di applicare una penale nella misura
    massima di &#8364; 1.000 per Inserzioni da diffondere sulle "Front Pages" dei Siti Yahoo! e di &#8364; 500 per le Inserzioni per cui &#232; previsto una
    altro posizionamento.
</p>
<ul>
    <li>
        4.3 Yahoo! non sar&#224; tenuta a diffondere l'Inserzione che non sia correttamente preparata ai sensi del presente articolo.
    </li>
    <li>
        4.4 Yahoo! si riserva inoltre la facolt&#224; discrezionale di non diffondere una data Inserzione Display, dandone comunicazione all'Inserzionista.
    </li>
</ul>
<p>
    <strong>5.CONDIZIONI ECONOMICHE AGGIUNTIVE.&#160;</strong>
    <br/>
    Nel caso in cui L'Inserzionista preveda di spendere un dato budget in un certo periodo di tempo, l'Inserzionista conviene che spender&#224; non meno del
    20% e non pi&#249; del 33% di quella somma per ciascun trimestre di quel dato periodo, condizionatamente alla disponibilit&#224; dei posizionamenti
    eventualmente richiesti.
</p>
<p>
    <strong>6.PUBBLICITA' IN CLASSE II.</strong>
</p>
<ul>
    <li>
        6.1 Le condizioni definite dal presente articolo sono applicabili ai casi in cui l'Ordine di Inserzione venga sottoscritto dall'Inserzionista al fine
        di acquistare spazi pubblicitari di Classe II.
    </li>
    <li>
        6.2 Si definiscono "Pubblicit&#224; in Classe II" tutte le Inserzioni Display il cui posizionamento sulla Rete di Distribuzione sia soggetto a
        possibilit&#224; di cambiamento discrezionale senza preavviso. In questo caso, l'inserzionista attribuisce a Yahoo! il diritto discrezionale di
        sostituire unilateralmente, e senza necessit&#224; di preventiva comunicazione e tantomeno approvazione da parte dell'Inserzionista, la posizione
        inizialmente stimata per una data Inserzione e la facolt&#224; di modificare la data di inizio e/o di termine di una data campagna pubblicitaria
        dell'Inserzionista.
    </li>
    <li>
        6.3 In relazione alle Pubblicit&#224; in Classe II, Yahoo! non garantisce la tempistica, le date n&#233; il posizionamento dell'Inserzione Display e
        non garantisce nemmeno che l'Inserzione Display possa effettivamente essere diffusa entro la prevista data di termine della campagna pubblicitaria.
        Yahoo! cercher&#224; comunque di andare incontro alle indicazioni dell'Inserzionista in merito alle date di inizio e di termine della campagna
        pubblicitaria.
    </li>
    <li>
        6.4 I corrispettivi verranno misurati sull'effettiva diffusione dell'Inserzione.
    </li>
</ul>
<p>
    <strong>7.COST PER CLICK (CPC)</strong>
</p>
<ul>
    <li>
        7.1 Fatto salvo quanto espressamente previsto dall'Ordine di Inserzione, col quale le Parti possono prevedere diverse modalit&#224; di pagamento,
        quanto previsto al presente articolo 7 si applica agli Ordini di Inserzione che si basano sul modello c.d. "Cost per Click".
    </li>
    <li>
        7.2 L'Inserzionista si impegna a trasmettere a Yahoo!, il pi&#249; frequentemente possibile, la versione aggiornata della creativit&#224;
        dell'Inserzione Display a al fine di aumentare le probabilit&#224; di raggiungere il pi&#249; alto numero possibile di Click-Through. L'Inserzionista
        si impegna comunque a sostituire la creativit&#224; dell'Inserzione Display con una nuova versione almeno ogni 2 settimane.
    </li>
    <li>
        7.3 Yahoo! non garantisce che vengano in concreto effettuati dei Click-Through. In particolare, sia il numero dei Click-Through che l'importo
        dell'Ordine di Inserzione stanno solamente a indicare il numero massimo di Click-Through per cui l'Inserzionista potr&#224; essere chiamato a versare
        il corrispettivo. L'Inserzionista riconosce a Yahoo! il diritto di scegliere a sua discrezione il posizionamento, la combinazione delle creativit&#224;
        nonch&#233; i tempi di diffusione dell'Inserzione Display.
    </li>
    <li>
        7.4 L'Inserzionista pagher&#224; a Yahoo! il corrispettivo per i Click-Through effettivi.
    </li>
    <li>
        7.5 Yahoo! si riserva il diritto di rifiutare quelle Inserzioni Display per le quali ritiene, a suo insindacabile giudizio, che la loro creativit&#224;
        non sia sufficientemente mirata ad invogliare l'utente all'operazione di click-through.
    </li>
</ul>
<p>
    <strong>8.COSTO PER MIGLIAIA DI IMPRESSION (CPM)</strong>
</p>
<ul>
    <li>
        8.1 Fatto salvo quanto espressamente previsto dall'Ordine di Inserzione, col quale le Parti possono prevedere diverse modalit&#224; di pagamento,
        quanto previsto al presente articolo 8 si applica agli Ordini di Inserzione che si basano sul modello c.d. "Costo per Migliaia di Impression ("CPM").
        Per "Impression" si intende la singola diffusione sulla Rete di Distribuzione dell'Inserzione Display.
    </li>
    <li>
        8.2 L'Inserzionista si impegna a trasmettere a Yahoo!, il pi&#249; frequentemente possibile e comunque almeno ogni due settimane, la versione
        aggiornata della creativit&#224; dell'Inserzione Display.
    </li>
    <li>
        8.3 Yahoo! non garantisce in alcun modo la diffusione delle Impression entro un determinato periodo di tempo. In particolare, l'Ordine di Inserzione
        determina esclusivamente il numero di Impression acquistate dall'Inserzionista ed il Corrispettivo spettante a Yahoo! a fronte di tale acquisto.
        L'Inserzionista riconosce dunque a Yahoo! il diritto di scegliere a sua discrezione il posizionamento, la combinazione delle creativit&#224;
        nonch&#233; i tempi di erogazione della stessa.
    </li>
</ul>
<p>
    <strong>9.FORMATI SPECIALI (CPC)</strong>
</p>
<ul>
    <li>
        9.1 Qualora il campo "ID" o "identificativo inserzionista" di un Ordine di Inserzione faccia riferimento ad un 'Minisito', sar&#224; cura di Yahoo!
        fornire ed ospitare tale Minisito all'interno dei canali e delle pagine di Yahoo! cui fanno riferimento i relativi campi dell'Ordine di Inserzione,
        inserendo al suo interno l'Inserzione Display.
    </li>
    <li>
        9.2 Qualora un campo di un Ordine di Inserzione faccia riferimento alle "Spese di realizzazione", o altra dicitura di identico significato, la somma
        ivi indicata verr&#224; corrisposta a Yahoo! a titolo di copertura dei costi di realizzazione e implementazione delle Inserzioni Display e delle
        relative creativit&#224; o di altri contenuti per conto dell'Inserzionista.
    </li>
    <li>
        9.3 Qualora un campo di un Ordine di Inserzione faccia riferimento a "Sponsorship di Tipo A", Yahoo! pubblicher&#224; masthead (MH) ed LREC (sulle
        pagine che prevedano tali posizionamenti) all'interno dei canali e delle pagine di Yahoo! cui fanno riferimento i relativi campi dell'Ordine di
        Inserzione.
    </li>
    <li>
        9.4 Qualora un campo di un Ordine di Inserzione faccia riferimento a "Sponsorship di Tipo B", Yahoo! fornir&#224; all'Inserzionista un homepage
        takeover: tutte le posizioni pubblicitarie presenti in una data sezione all'interno dei canali e delle pagine di Yahoo! cui fanno riferimento i campi
        dell'Ordine di Inserzione saranno dunque riservate ad un unico Inserzionista.
    </li>
    <li>
        9.5 Qualora un campo di un Ordine di Inserzione faccia riferimento a "Sponsorship di Tipo C", la dicitura "in collaborazione con:" (o "offerto da:")
        comparir&#224; all'interno dei canali e delle pagine di Yahoo! citate nei relativi campi dell'Ordine di Inserzione.
    </li>
    <li>
        9.6 Qualora un campo di un Ordine di Inserzione faccia riferimento a "Sponsorship di Tipo D", lo sfondo dei canali e delle pagine di Yahoo! cui fanno
        riferimento i relativi campi dell'Ordine di Inserzione verr&#224; cambiato con un colore concordato tra Yahoo! e l'Inserzionista.
    </li>
    <li>
        13.7 Qualora un campo di un Ordine di Inserzione faccia riferimento ad "IMV", Yahoo! pubblicher&#224; un IMV contenente i Materiali Pubblicitari
        forniti dall'Inserzionista.
    </li>
</ul>
<p>
    <strong>10.LIMITAZIONE DI RESPONSABILITA'</strong>
</p>
<ul>
    <li>
        10.1 Per le campagne pubblicitarie di Classe I, nel caso in cui Yahoo! non diffonda l'Inserzione Display o non realizzi il numero di impression o di
        Click-Through concordati nell'Ordine di Inserzione (o, altres&#236;, nel caso di qualunque altro inadempimento di Yahoo! relativo alla diffusione
        dell'Inserzione Display ed alla campagna pubblicitaria, dovuto a cause tecniche o di altro tipo), la responsabilit&#224; di Yahoo! verso
        l'Inserzionista sar&#224; limitata secondo discrezione di Yahoo! ovvero al proporzionale rimborso del corrispettivo gi&#224; pagato, o ancora ad una
        diffusione tardiva dell'Inserzione, se del caso anche in una nuova e pi&#249; aggiornata versione fornita tempestivamente dall'Inserzionista, con un
        posizionamento e tipologia equivalenti a quelle stabilite nell'Ordine di Inserzione.
    </li>
    <li>
        10.2 In nessun caso Yahoo! potr&#224; essere considerata responsabile dell'eventuale conseguente perdita di profitti ovvero di qualunque altro danno
        dipendente dalla tardiva o mancata erogazione del Materiale Pubblicitario cos&#236; come previsto dall'Ordine di Inserzione.
    </li>
    <li>
        10.3 Fatto salvo quanto precede, resta inteso che Yahoo! non potr&#224; essere considerata responsabile dell'omessa o ritardata diffusione
        dell'Inserzione Display dovuta a causa di forza maggiore quali azioni governative; incendio; alluvione; terremoto; mancanza di energia; sommossa;
        esplosione; embargo; sciopero; mancanza di materiale o di manodopera; interruzione di qualunque tipo nei trasporti, connessioni e/o telecomunicazioni;
        rallentamento del lavoro o ogni altra condizione al di fuori del controllo di Yahoo! che possa in qualche modo interferire con le attivit&#224; dalla
        stessa esercitate.
    </li>
    <li>
        10.4 Nel caso in cui l'Inserzionista utilizzi un server di terzi per rendere disponibile l'Inserzione Display, Yahoo! non sar&#224; responsabile per
        alcun disservizio e/o inadempimento variamente connesso alla diffusione dell'Inserzione nonch&#233; dei conseguenti danni, di qualsivoglia natura,
        subiti dall'Inserzionista. Anche in questa fattispecie si applica, per quanto concerne la misurazione delle prestazioni di Yahoo!, quanto stabilito al
        precedente articolo 3 sulle statistiche di utilizzo. Inoltre, Yahoo! si riserva il diritto, a propria esclusiva discrezione, di rifiutare le
        prestazioni del server terzo; in tale evenienza, Yahoo! potr&#224; valutare di diffondere direttamente, tramite propri server, il Materiale
        Pubblicitario dell'Inserzionista.
    </li>
</ul>
<p>
    <strong>11.RINNOVI E SCIOGLIMENTO</strong>
</p>
<ul id="yui_3_9_1_1_1378358740921_315">
    <li>
        11.1 Se non diversamente convenuto nell'Ordine di Inserzione, &#232; escluso qualsiasi rinnovo tacito e/o automatico del presente Contratto. In caso di
        prosecuzione della relazione oltre i termini iniziali, i corrispettivi economici applicati saranno quelli del listino Yahoo! in vigore in quel momento.
    </li>
    <li>
        11.2 l'Inserzionista non pu&#242; sciogliere anticipatamente il Contratto o chiedere di recedere da un Ordine di Inserzione.
    </li>
    <li>
        11.3 In caso di scioglimento del presente Contratto, continueranno ad applicarsi tutte le clausole contrattuali che sopravvivono allo scioglimento e
        cos&#236;, in via esemplificativa, le clausole sulla limitazione di responsabilit&#224; di Yahoo!, sui dati statistici d'utilizzo.
    </li>
</ul>

</body>
</html>